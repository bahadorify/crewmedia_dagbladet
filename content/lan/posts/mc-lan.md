---
date: 2021-05-04T08:25:29.000+00:00
author: Espen Flaa Nilsen
type: supporting
tags:
- Lån
category: smnlg - Forbrukslån
title: MC-Lån - Finn et rimelig lån til dit neste MC kjøp
featured_image: "/lan/img/mc-lan.png"
slug: mc-lan
description: Ønsker du et MC-lån? Det er tre lånetyper du kan vurdere. Valget avhenger
  av hva slags sykkel du vil kjøpe og hvordan din økonomiske situasjon er.
keywords: MC lån
h1: MC-Lån - Finn et rimelig lån til dit neste MC kjøp
h2: 'Sjekk renten du kan få ved å søke. Alle søknader er uforpliktende '
short_text: Et MC-lån kan gå til fullfinansiering av en motorsykkel. Du vil imidlertid
  få lavere rente dersom du kan betale en egenandel.
read_more: Renta på et MC-lån er generelt god. Den liggere høyere enn boliglånsrenta,
  men betydelig under renta du vil bli tilbudt for lån uten sikkerhet. Den kan være
  noe høyere enn bankens generelle rente for billån.
recommended: false
affiliate: ''
schema: ''

---
# MC-lån - Alt du trenger å vite om MC-lån

**Et MC-lån er ofte veien til å finansiere drømmen om motorsykkel. Det gjelder om man er ung og vil kjenne følelsen av et godt veigrep for første gang, eller om man er litt eldre og vil føle friheten på to hjul.**

En motorsykkel bringer deg dit du ønsker, og det gir deg kanskje mer kontakt med naturen og omgivelsene for øvrig enn det en bil gjør.

For mange er også den sosiale kontakten og fellesskapet med andre MC-eiere viktig. En felles interesse for motorsykler skaper bånd mellom mennesker som ikke finnes blant bilførere.

Her kan du lese det du trenger å vite om lån til kjøp av motorsykkel, og andre økonomiske og formelle aspekter ved det å skaffe seg og ha et slikt kjøretøy.

![MC Lån](/lan/img/mc-lan.png)

## Hvordan finansiere en motorsykkel

Det er tre lånetyper du kan vurdere. Valget avhenger av hva slags sykkel du vil kjøpe og hvordan din økonomiske situasjon er.

Dette er de vanlige alternativene:

* MC-lån med pant i kjøretøyet
* Forbrukslån
* Opplåning av boliglånet

MC-lån er det tradisjonelle valget. Du får normalt lavere rente enn et forbrukslån, og en løpetid på inntil 10 år.

Forbrukslån har den fordelen at du kan bruke det til akkurat hva du vil. Renten vil nok være høyere enn på MC-lånet, og det må betales tilbake i løpet av maksimalt 5 år.

Den siste muligheten fordrer at du eier en egen bolig med rom for ytterligere opplåning. Lån med pant i bolig vil gi den laveste renten, og den kan betales i takt med boliglånet over 20-30 år.

Vi skal se nærmere på de ulike alternativene, men med hovedvekt på MC-lånet som er det mest naturlige valget for de fleste.

## MC-lån til kjøp av motorsykkel

Et MC-lån har mye til felles med et [billån](https://www.dagbladet.no/billan/) og andre lån til kjøretøy.

Det vesentligste er at långiveren forbeholder seg pant i motorsykkelen du kjøper. Det gjenspeiler seg i betingelsene du får på lånet, og medfører også en del formaliteter.

De fleste store bankene og en rekke andre finansaktører tilbyr MC-lån. Lånet kan brukes til både moped, lett og tung motorsykkel. Det betyr i alle prisklasser.

Du vil også kunne kjøpe en brukt motorsykkel med et MC-lån. Men banken vil nok ha en vurdering av tilstanden før de godkjenner den som pant. Det er også noen formaliteter du må være oppmerksom på hvis du kjøper av en privatperson.

Bemerk at enkelte banker ikke opererer med betegnelsen MC-lån, men at du kan låne til motorsykkel gjennom lån til kjøretøy generelt.

### Betingelser på et MC-lån

Et MC-lån kan gå til fullfinansiering av en motorsykkel. Du vil imidlertid få lavere rente dersom du kan betale en egenandel.

Renta på et MC-lån er generelt god. Den liggere høyere enn boliglånsrenta, men betydelig under renta du vil bli tilbudt for lån uten sikkerhet. Den kan være noe høyere enn bankens generelle rente for billån.

Er du medlem i LO, bør du sjekke ut fordelsprogrammet [LOfavør](https://www.lofavor.no/). Det kan hende du kan få et gunstig MC-lån her.

Kravene til forsikring av motorsykkel er ikke fullt så strenge som ved bilkjøp. Mange forhandlere krever ikke full kasko når du kjøper en sykkel til en verdi under 150 000 kroner. Du kan altså spare penger ved å velge delkasko eller kun ansvarsforsikring.

Løpetiden på et MC-lån er i de fleste banker er satt til maksimalt 10 år.

Men selv om du har muligheten til å få ti års løpetid, vil det lønne seg å betale det ned raskere. Jo lenger løpetid, desto mer må du betale på lånet totalt.

Verdien på motorsykler og andre kjøretøy reduseres samtidig raskt. Hvis du vil unngå å selge med tap, må du betale ned raskere enn verdireduksjonen.

Vær oppmerksom på at når du kjøper hos en forhandler vil de ofte tilby deg en finansieringsløsning. Forhandleren får selvfølgelig provisjon fra den aktuelle långiveren. Det er alltid det er den beste løsningen for deg. Du kan komme bedre ut av det ved å undersøke långivere selv, og gjerne ha et lånetilsagn klart når du kjøper.

### Formaliteter på et MC-lån

Dersom det ikke er en konkret sykkel du har i tankene, lønner det seg først å søke om et finansieringsbevis i banken. Da har du også klarhet for hvor mye du får i lån, hvilken rente det blir, hvor lang løpetid og ikke minst hvor mye du må betale per måned.

Når du har funnet motorsykkelen du vil kjøpe innenfor denne prisen, må du og selgeren skrive en kjøpekontrakt. Hva den skal inneholde kan du lese lenger ned.

Banken må ha gjenpart av kontrakten og du må signere lånepapirene. Det ordnes i dag normalt med BankID,

Salgssummen skal dekke eventuelle heftelser på kjøretøyet, og for øvrig utbetales til selgeren. Salgsmelding og omregistrering må imidlertid være ordnet før utbetalingen kan skje. Det gjør du hos Vegvesenet, og det kan utføres på nettet.

Du får en bekreftelse på når pengene er utbetalt, sammen med en endelig nedbetalingsplan på lånet.

Bankene vil normalt kunne gi en ganske rask tilbakemelding på om du kan få det MC-lånet du søker om eller ikke.

## Forbrukslån til kjøp av MC

Forbrukslånet har den ubestridelige fordel at du kan bruke det til hva som helst. Du kan velge å kjøpe en motorsykkel eller hva som helst annet uten å informere banken om det.

Når långiver ikke har pant i det du kjøper, er de følgelig også mindre interessert i hva du bruker pengene til. Etter at lånesøknaden er godkjent, kan lånebeløpet som regel overføres direkte til din egen konto.

Du finner sykkelen din, og overfører selv beløpet direkte til selgeren.

Her er det imidlertid ingen bank som hjelper deg med formalitetene. Det betyr at du selv må sjekke om det er gjeld på sykkelen. Selgeren bør selvfølgelig selv opplyse om det, men du må uansett sikre deg. Brønnøysundregistrene kan opplyse om det er heftelser på sykkelen.

Er det pant i sykkelen, forsvinner ikke det selv om den skifter eier. Enten må selgeren betale det ut før han selger, eller det må dekkes av kjøpesummen.

Et [forbrukslån](https://www.dagbladet.no/forbrukslan/) skal normalt betales i løpet av maksimum fem år, og de fleste banker stopper på 500 000 kroner som en øvre grense på ett lån. Dette bør være tilstrekkelig til å kjøpe en motorsykkel. Du må naturligvis regne med å bli kredittvurdert for å se om du er i stand til betjene et så høyt lån.

Fem år bør også være tilstrekkelig til å betale det ned. Sykkelen taper seg som nevnt i verdi år for år, og du vil få mindre igjen når du selger den enn det du betalte da du kjøpte den.

> Den vesentligste ulempen sammenliknet med MC-lån, er at det er høyere rente på forbrukslån. Den svinger også fra i underkant av 7 % og opp til 25 %. Din rente avhenger avhenger av resultatet av kredittvurderingen.

Du bør alltid sjekke flere långivere før du aksepterer et lån, og det gjelder fremfor alt forbrukslån. Du kan få vesentlig lavere rente fra en långiver, enn det en annen kommer fram til.

Du vil få svar på en søknad om forbrukslån i løpet av svært kort tid de fleste steder.

## Opplåning av boligen til kjøp av MC

En MC koster litt penger. Har du verdier i boligen, kan du utnytte det til å finansiere tohjulingen din.

Du kan ta opp et eget lån til MC med pant i boligen, eller du kan spørre banken du har boliglånet om du kan låne det opp slik at det inkluderer kjøpet av sykkel. Du vil kunne få noe bedre rente på det siste alternativet.

Uansett vil rente på [lån med sikkerhet i bolig](https://www.dagbladet.no/lan/lan-med-sikkerhet) være lavere enn både forbrukslån og MC-lån.

Du kan også få lang løpetid ettersom boliger normalt ikke faller i verdi slik en motorsykkel gjør.

Det du imidlertid må være oppmerksom på er at du totalt vil betale mer dersom du baker det inn i et [boliglån](https://www.dagbladet.no/boliglan/) på 20 år, enn om du tar et MC-lån. Til tross for lavere rente vil det altså bli dyrere med lang nedbetalingstid.

Det anbefales derfor at du øker betalingen på boliglånet for å komme bedre økonomisk ut av det.

Ellers blir det tilsvarende som for et forbrukslån: Ettersom banken ikke skal ha pant i motorsykkelen, må du selv sørge for at eventuelle heftelser på sykkelen blir innfridd ved kjøpet.

Det vil dessuten ta lenger tid å få svar på en søknad om opplåning av boliglånet enn en søknad om MC-lån eller forbrukslån. Banken vil som regel ha en verdivurdering av boligen, og det vil ta litt tid å tinglyse et nytt pant.

![Kjøpe MC](/lan/img/mc-kjop.png)

## Andre kostnader med en MC

**Det er også andre ting du bør ta høyde for i budsjettet når du skal oppfylle MC-drømmen.**

Vi kan snakke om

* førerkort for MC
* forsikringer
* utstyr
* drift og vedlikehold
* lagring

Dersom du ikke har førerkort for det kjøretøyet du ønsker deg, må du selvfølgelig ta det først.

Dernest skal kjøretøyet forsikres.

Her er det flere alternativer og variabler. Her går det fra full kasko via delkasko til ansvarsforsikring. Med full kasko har du dekning av alle skader på eget kjøretøy. Med den obligatoriske ansvarsforsikringen er det kun dekning for skader på andre personer og gjenstander.

Det er ikke alle långivere som krever full kasko. Det er likevel å anbefale dersom du har liten erfaring med å kjøre MC:

Ellers varierer prisen på forsikringene med hvor du bor, hvor gammel du er og hvor mye erfaring du har.

Ofte vil långivere eller forhandlere kunne tilby en forsikring sammen med MC-lånet. De kan være gode nok, men du gjør lurt i gjøre noen undersøkelser selv om hvor du kan få forsikringer og hvilke vilkår de har akkurat for deg,

Når det gjelder utstyr må du selvfølgelig ha hjelm. I tillegg kommer ryggskinne, kjøredress, sko og hansker. Kjøper du nytt, kan det godt komme opp i 15 000 kroner til sammen. Her er det imidlertid mulig å finne en del brukt,

En fin ting med motorsykler er at du slipper bompenger, og det er enkelt å finne gratis parkering. Men drivstoff og vedlikehold må du selvsagt betale. Har du ikke noe sted å sette den om vinteren, må du regne med å betale for lagring.

## Dette skal være med i kjøpekontrakten

**Banken vil selvfølgelig se kjøpekontrakten før de betaler ut et MC-lån. Men den bør skrives uansett, og dere må sørge for omregistrering.**

Det er lett å finne standard kjøpekontrakter på nettet, for eksempel på [NAF](https://kjopekontrakt.naf.no/). Kanskje også banken har en du kan bruke.

Punktene som _må_ være med i kontrakten er disse:

* Mangler på kjøretøyet som selger informerer om
* Kilometerstand,
* Registreringsnummer
* Avtalt kjøpesum
* Bilmerke
* Signatur fra kjøper og selger

Dersom selger kommer med en kontrakt han vil dere skal bruke, bør du sjekke om disse punktene er med.