---
date: 2021-05-30T16:44:59Z
author: Espen Flaa Nilsen
type: supporting
tags: []
category: smnlg - lån topp 4
title: Hva er annuitetslån?
featured_image: "/lan/img/hva-er-annuitetslan.webp"
slug: hva-er-annuitetslan
description: Hva er annuitetslån? - oppdatert juni 2021
keywords: annuitetslån
h1: Hva er annuitetslån?
h2: Annuitetslån er et lån som kjennetegnes først og fremst ved at du betaler det
  samme terminbeløpet hver måned.
short_text: " "
read_more: " "
recommended: true
affiliate: https://go.axofinance.com/aff_c?offer_id=56&aff_id=1247&url_id=82&source=A71
schema: ''

---
Annuitetslån er et [lån](https://www.dagbladet.no/lan/) som kjennetegnes først og fremst ved at du betaler det samme terminbeløpet hver måned.

Motsetningen til annuitetslån er et serielån hvor du betaler høye månedlige terminbeløp i begynnelsen, og hvor de gradvis minsker inntil lånet er nedbetalt.

Annuitetslån er den absolutt vanligste låneformen for [boliglån](https://www.dagbladet.no/boliglan/) og for de fleste [forbrukslån](https://www.dagbladet.no/forbrukslan/). Normalt vil imidlertid långiveren kunne gi deg mulighet til å velge serielån hvis du ønsker det.

## Renter og avdrag på annuitetslån

Når du har et lån påløper det renter kontinuerlig. De må betales hver måned.

For faktisk å nedbetale lånet må du imidlertid også betale avdrag.

Rentebeløpet er selvfølgelig høyest når du akkurat har tatt opp lånet, og vil reduseres etter hvert som du betaler.

For at det det månedlig terminbeløpet skal være det samme fra måned til måned, betyr det at du betaler tilsvarende mindre i avdrag.

Hvis vi sier at du betaler 1 000 kroner i måneden, vil det den første måneden for eksempel utgjøre 800 kroner i renter og bare 200 kroner i avdrag. Ettersom du betaler det ned vil vil rentedelen bli mindre og avdragsdelen tilsvarende større.

For et serielån vil det være et fast avdragsbeløp per måned i tillegg til påløpe renter. Her ville det første terminbeløpet kanskje utgjøre 800 kroner i renter og 500 kroner i avdrag. Du fortsetter å betale 500 kroner i avdrag hver måned, men rentedelen vil gradvis reduseres. Det samme gjelder da for terminbeløpet.

## Fordeler med annuitetslån

Grunnen til at de fleste har annuitetslån er ikke på grunn av lønnsomhet. Det er fordi det er praktisk og forutsigbart å betale det samme beløpet hver måned.

Når du budsjetterer inntekter og utgifter er det lettere når du kan holde deg til faste beløp og ikke variable kostnader. Det gir bedre oversikt når du ser hva du har igjen å rutte med.

Etter at du akkurat har tatt opp et større lån, kan også økonomien være presset. Da er det en klar fordel å betale mindre i avdrag den første tiden.

## Lønner det seg med annuitetslån?

Et annuitetslån vil gi betydelig høyere kostnader enn et serielån med samme løpetid. Ettersom du ikke betaler så mye avdrag den første tiden, vil det [rentebærende beløpet](https://www.dagbladet.no/lan/lanerente) være høyere og du må betale mer.

De fleste velger likevel annuitetslån fordi de innledende terminbeløpene på serielån er i høyeste laget. Det er også en tendens til at bankene framhever annuitetslånene fordi det er disse de tjener mest på.

Det er imidlertid mulig å redusere kostnadene på et annuitetslån ved å velge kortere løpetid, eller å betale inn ekstra når du har mulighet til det.

## Alternativ til annuitetslån

Dersom du regner med at det inntreffer en inntektsreduksjon i løpet av noen år, kan det være greit å betale inn mest mulig før dette. Det typiske eksemplet er at du vil gå av med pensjon,

Da vil det være greit å gå for et serielån i stedet for et annuitetslån.

Det er heller ikke uvanlig med serielån dersom lånet skal brukes til kjøp av en gjenstand som taper seg i verdi over tid. Det er tilfelle med for eksempel kjøretøy.