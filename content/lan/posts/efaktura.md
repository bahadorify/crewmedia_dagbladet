---
date: 2021-05-25T16:22:05Z
author: Christoffer Liven
type: supporting
tags:
- efaktura
category: smnlg - lån topp 4
title: Hva er eFaktura eller elektronisk faktura? Oppdatert mai 2021
featured_image: "/lan/img/e-faktura.webp"
slug: efaktura
description: Med eFaktura kommer regningen ferdig utfylt til nettbanken din. Det eneste
  du trenger å gjøre er å bekrefte betalingen. Les mer om e-faktura her
keywords: efaktura, e-faktura
h1: Hva er eFaktura eller elektronisk faktura?
h2: En eFaktura eller elektronisk faktura er en regning du får rett inn på din konto
  i nettbanken. Dette er i motsetning til en tradisjonell papirfaktura som du kan
  få sendt som vanlig post eller som en pdf fil til din epostadresse.  Vi skiller
  også mellom eFaktura og avtalegiro. Begge mottas gjennom din nettbank. Men for en
  eFaktura kreves det en handling i form av at du godkjenner betalingen da alt er
  ferdig utfylt. Ved avtalegiro belastes du automatisk.
short_text: " "
read_more: " "
recommended: true
affiliate: https://go.axofinance.com/aff_c?offer_id=56&aff_id=1247&url_id=82&source=A71
schema: ''

---
## Hva står det i en eFaktura?

En eFaktura skal ha det samme innholdet som en tradisjonell papirfaktura. Her er det ingen forskjell.

E-Faktura utstedes av betalingsmottaker. Det kan være selgeren av en vare du har kjøpt, eller en långiver som sender regning på det månedlige terminbeløpet.

Det viktigste er selvfølgelig _beløpet_ som skal betales, og _når_ det skal betales (forfallsdato). Forfallsdato beregnes normalt 14 dager fra fakturaen er utstedt.

Det må selvfølgelig også opplyses hvem som _har sendt_ fakturaen, _organisasjonsnummer_, hvilken _konto_ det skal innbetales på og gjerne også en kontaktinformasjon.

De fleste eFakturaer har også et _KID-nummer_ (kundeidentifikasjon). Dette nummeret hjelper avsenderen å identifisere betalingen på sin konto. Gjennom e-faktura slipper du å fylle ut lange kid nummer.

Det bør også spesifiseres hva betalingen gjelder, merverdiavgift, eventuelle avgifter, purregebyr og morarente ved sen betaling.

Alle fakturaer er også utstyrt med et fakturanummer. Fakturaer fra en bedrift nummereres fortløpende etterhvert som de utsteder dem. I gamle dager var det egne fakturahefter hvor man bare rev av en en ny for hver gang. I dag er det datasystemer som generer fakturanummer. Fakturanummeret kan tjene som referanse hvis du har spørsmål vedrørende betalingen.

## Slik oppretter du eFaktura

Du er avhengig av at den som sender fakturaen har støtte for eFaktura. I så fall er det ikke vanskelig.

Du vil faktisk få et tilbud om det fra banken din med en gang du betaler en regning fra en bedrift eller organisasjon som kan sende eFaktura. Du bare aksepterer, og du får opprettet eFaktura neste gang.

Ellers har de fleste nettbanker en søkefunksjon slik at du selv kan finne ut om mottaker er registrert med eFaktura.

Du kan også la banken sørge for at alle regninger til deg kommer inn som eFaktura. Da slipper du å godkjenne hver enkelt. (Du vil fremdeles måtte godkjenne de enkelte utbetalingene).

## Fordeler med eFaktura

Det beste med eFaktura er at det er enkelt. Du får fakuraen rett inn på konto, og godkjenner. Du slipper å sende betaling i posten, slik man gjorde i ikke så veldig gamle dager. Du slipper også å taste inn alle opplysningene selv. Da taster du heller ikke galt kontonummer eller KID-nummer og annen info.

Dessuten blir det veldig oversiktlig når du har alle fakturaene på ett sted i nettbanken. De holder orden for deg. Vi du se detaljene, får du enkelt opp en pdf-fil med hele fakturaen.

Endelig tar de fleste ekstra betaling for sending av papirfaktura i dag. Da sparer du også penger.

## eFaktura eller avtalegiro?

De fleste som tilbyr eFaktura, har også mulighet til å gi deg avtalegiro. Faktisk er det det siste de helst ser at du velger.

Hva du velger avhenger av stor grad av kontroll du ønsker.

Avtalegiro krever ingen handling fra din side. Så sant det er penger på kontoen, blir beløpet automatisk belastet ved forfallsdato. Du slipper altså å tenke noe mer på det. Ikke minst risikerer du ikke å glemme å betale, og at det av den grunn blir overført til inkasso.

Det passer kanskje best hvor det er et fast beløp dere har blitt enige om hver måned, som for eksempel husleie eller [boliglån](https://www.dagbladet.no/boliglan/).

Ellers kan det i noen tilfeller være ugreit å la en kreditor ha en slik blanco-fullmakt til kontoen din. Du bør sette en beløpsgrense, eller velge eFaktura i stedet.

Med en eFaktura kan du se konkret hva du betaler for. Det er kanskje greit å vite hvor mye du har brukt telefonen eller hvor mye strøm leverandøren tar seg betalt for.